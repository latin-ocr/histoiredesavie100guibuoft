vmx'. emnam vim LmER 1 55

’ ὃαίεἰη his meis, te inspiratore, primordiis, si aliud sapuis-
set, praeparanda mihi fuisset anima ad tentationem. Et
oerte tunc temporis quodammodo insipide sapiebam. Licet
enim pueriles admodum gaudiorum scilicet ac irarum motus
haberem, o utinam tum, Domine, tuum judicium sic time-

” ⁴ rem, peccata etiam maxima sic modo horrerem, quomodo

 

tunc minima et prope nulla horrebam! Emulabar sane (et
quam' avidissime l) -eos, quos sua videbam commissa
deflentes, et visui audituique meo erant gratissima quaecun-
que⁰ ex te erant. Et qui in scripturis nunc jactantiam et
verba quaero, immo ipsorum ethnicorum infamia dicta pro
garrulitate contineo, tunc fletus, dolorumque causas exinde
exigebam, nec me legisse putabam, quotiens in ipsa lec-
tione nihil contemplativum, nihil compunctioni habile
attingebam ε scienter ego nescius sic agebam.

At hostis ille antiquus, qui pro statibus animorum, pro
Ἴ qualitatibus aetatum se habere longaeva diuturnitate perdi-
dicit, ille, inquam, pro modulo mentis ac corpusculi mei
nova mihi bella parturiit. Nam in somnis mortuorum homi-
num mentis mea} obtutibus crebrius imagines inferens, et
maxime eorum, quos uspiam gladiis, aut quolibet interne-
cionis genere aut videram, aut occubuisse audieram, tantis
spiritum somno solutum speciebus exterrebat, ut noctibus,
nisime praedicti magistri mei vigilantia communiret, neque
lecto cohiberi, neque a clamoribus arceri, immo et vix
sensum regere possem. Quae molestia, quamvis aliquibus
inexpertis puerilis esse atque ridicula videatur, tantae apud
eos, q⁸ui ea urgentur, calamitatis habetur, ut timor ipse,
qui a plerisque putatur ineptus. nulla valeat ratione, nullo
consilio temperari, et, cum ipse qui patitur, idipsum quod
patitur floccipendat, nulla tamen auctoritate spiritUS‚ ubi
se sopori, vel parum, immerserit, horrentia visa recutiat,
immo somnum repetere mens graviter a timoribus irre-
quieta pertimeat. Cui siquidem passioni etiam frequentia et
solitudo paria sunt, dum societas timori non obstat, et

a. quaecumque D.

