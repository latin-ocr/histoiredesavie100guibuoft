238 'APPEchn 1

eosque ferociter trucidavit, alia pars domui thesaurarii pri·-
mum focum injecit, de qua in ecclesiam prosiliens, pulcher-
rime diebus tante sollempnitatis ornatam incendit, demum
palatium episcopale corripuit. Cumque cremaretur ecclesia
atque palatium, dictu mirabile 1 ticio utrum nescio an carbo
ad monasterium virginum convolavit, et Sancti Johannis
ecclesiam succendenS, beate etiam Marie, que Profunda
dicitur, et Sancti Petri in cineres convertit. Asserunt certe
qui huic interfuerunt flagitio, ita tunc diem diei sequenti
continuatim, ut nulla noctis occumbitum opacitatis signa
pretenderint. Quibus cum obicerem claritatem ignium hoc
fecisse, sacramentis astruebant, quod et verum erat, ignes
interdiu obrutos consumptosque fuisse. — [c. X] In crastino
igitur, quoniam nemo pene erat, qui jacens episcopi cada-
ver sine jactu aut probro preterisset, magister Anselmus,
qui se hesterno, cum seditio estuaret, abdiderat, ad, hujus
flagitii actores preces fudit, ut hominem, vel quia nomen
habuerat et insigne pontificis, quoquo modo humari permit-
terent. Vix annuunt. Delatus igitur ad ecclesiam Sancti
Vincentii, no'n dico quod episcopo, sed nec quod christiano
competeret, in exequiis habuit. Terra receptui ejus semica-
vata, corpus est intro brevi tabula sic compressum, ut pec-
tus ejus et' venter prope usque ad crepitum premerentur.
In tantum enim arguebantur exequtores funeris, ut corpus
exanime quo possent nequius attrectarent. Cum autem plu-
rimi preterfluxissent dies, Radulphus, Remensis archiepis-
, copus, Laudunum venit, violatam reconciliaturus ecclesiam,
mortuisque jam sepultis exequias sollempniter celebravit. -
[Hec et alia quamplurima, ad tam immane facinus perti-
nentia, memoratus abbas, qui hiis diebus presens aderat,
plena fide ac veritate conscripsit. In hujus igitur tanti ac
tam miserabilis flagitii lamentabilem memoriam, statutum
est in capitulo nostro anniversarium dicti pontificis singulis
annis sollempniter celebrari, et in vigilia sex denarios toti—
demque in missa canonicis assistentibus distribui].

 

