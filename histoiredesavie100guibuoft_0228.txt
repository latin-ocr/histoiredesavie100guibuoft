 

'¹54 VEN. GUlBERTI VITAE LIBER 111

de Saltu¹ conventiculum celebrasset, inter missas, quas
inibi agebat, excommunicaturum se eos, qui conjuratos
illos rebus suis addamnarant, Gerardo perempte, et⁸ ab
urbe prodierant, pronunciat. Quod cum ego sic dici audi-
vissem, cuidam coabbati meo assidenti mihi, auri eJus
immurmurans, aio : « Audi, quaeso, rem praeposteram.
Excommunicare debuerat eos, qui suam tam horrendo faci-
nore attaminaverunt ecclesiam, et ipse in homicidarum
punitorumb justas et criminis vindices poenas ulciscitur. »
At episcopus omnium bonarum conscientiarum timidus,
cum me mussitare vidisset, ratus est de se verbum fieri.
«Quid, inquit, dicitis, domine abba ἶ) » Tunc Galterus
archidiaconus sese proripiens, antequam loqui liceret:
« Agite, ait, domine, quae coepistis; dominus abbas alias
loquebatur. »

Excommunicavit igitur, clero et populo excommunica-
tionem talem detestantibus, illos, qui commanipulares
sacrilegorum carnificum laeserant. Diuturna itaque totius
urbis et dioceseos⁶ simultas adversus episcopum fuit, quia
Gerardi occisores excommunicare tempore non parvo dis-
tulerit. Tandem, quia se suspectum et pene execrabilem
haberi sciebat ab omnibus, auctores excommunicavit et
conscios. Quoniam autem multas pecunias spoponderat
his, qui se et praedictorum sicariorum complices penes
regem adjuverant, lateralibus videlicet regis, cum coepis—
set detractare promissa, quis dicat, quanta in publico
improperia audivit, dum nemo eorum, qui suis in hoc
opere favebant partibus, regiam aulam ingredi praesume-
ret, donec eorum funesta capita a caede, quae sibi intenta-
batur, multo auro argentoque redimeret. Nec ipse tamen
ab ecclesia poterat accusari, quem ab Apostolico consti--
terat excusari.

a. manque B (et D). — b. Corr. de D. punituros B. — c. dioeceseos D.

1. L'abbaye de Saint-Nicolas-aux-Bois‚ ordinairement appelee S. Nicolaus
ἰη Bosco, l‘ondee a la fin du Μ’ siecle dans la soret de Vois (Gall. Christ„
t. IX, col. 610 sq.). En 1107, l'abbe s'appelait Bernier (Ibat, col. 612).

