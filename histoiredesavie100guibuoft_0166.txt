92 VEN. GL'IBERTI vlTAE LIBER l

ad confitendum cogi potuerat. Hanc sub ea obstinatione mori
tunc contigit, quae nec inter moriendum utile quidquam⁸
dixit. Cumque una ex sororibus in cellula qua illa· obierat,
quadam nocte dormiret, videt in somnis in ipso camino
domus nimios ignes accendi, eamque in medio positam non
solum conflagrari, verum a duobus malignis spiritibus hinc
et inde duorum malleorum ictibus tundi. Quae cum tantas
miserae illius mulieris tortiones attenderet, scintilla una con-
siderantis in oculum ex percussione mallei visa est evolasse.
Unde et ex coctione insidentis igniculi eam contigit evigi-
lasse. Qua ex re factum est ut, quod viderat in spiritu,
pateretur in corpore, et veritati visionis verax congrueret
testimonium laesionis,

[CAPUT xxv]

Quidam Flaviacensis monachus Otmundus vocabatur,
qui, cum adhuc clericus plurima monasterio contulisset, ad
extremum sese contulit. Qui, suscepto monachatu, coepti
boni poenitens, aegre nimium quod fecerat, tulit. Sed mox a
Deo infirmitate corporis castigatus, sensit, egitque postmo-
dum viciniora saluti, nec sacrum jam ordinem necessitate
sed coluit voluntate. Is ira mobilis cum aequo plus esset,
factus ecclesioe aedituus ¹², pauperculum hominem, qui a se
eleemosynam importune petebat, dure plusquam debuerat
ab ecclesia expulit. Quo interdiu facto, cum nocte sequenti
vigilias significaturus ad ostia aperienda prodiret, ecce dia-
bolus, in specie hominis pauperis quem pridie male elimina-
verat, sibi obvius fuit, et fuste elevato monachum quasi
percussurus impetiit. Fores namque inter clerum et popu-
lum interjecti parietis aperuerat, et ad alias, per quas intrat
populus, reserandas procedebat, cum repente exterioribus
obseratis in exitu anteriorum a medio basilicae ille simulans

a. quicquam D.— h. Seu aeclilimns quasi mdes tuens D. ,

 

ιε

